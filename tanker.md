Slik jeg forstår det, er HTTP -- Hyper-text transfer protocol -- en standard for kommunikasjon mellom servere og klienter. De mest brukte Http-metodene tilsvarer CRUD (create, read, update, delete): HttpPost (create), HttpGet (read), HttpPut (update) og HttpDelete (delete). Gjennom disse metodene kan man sende forespørsler fra en klient til en server, om å lage, lese, oppdatere og slette data på serveren.

Http-standarden er nært knyttet til server-klient-relasjonen, som igjen ligger til grunn for store deler (all?) kommunikasjon over internett. Ved å sende forespørsler, kan en klient (en bruker, ofte gjennom en nettleser) få tilgang til systemer som kjører på adskilte maskiner (servere), uten å måtte lagre hele systemet lokalt. På den måten kan man både ha kontroll over systemet ved å ha kontroll over serveren, og gjøre informasjon og applikasjoner tilgjengelig til svært mange klienter (brukere) fra en maskin eller et sett med maskiner.
